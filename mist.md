# Mist (codename)
* 2d platformovka
  * LBP-like layers
* physics-based
* příběhová
  * více příběhových linek

## O příběhu
Hra začíná klidnou (melancholickou) hudbou a pohledem na zasněžené vrcholky hor, zamlžená údolí, horské potůčky atd., v pozadí je slyšet kutání. Pohled přejde na hlavního hrdinu – osamělého horníka který kutá nějakou horninu (detailnější popis níž). Hráč nejdřív dostane šanci kutat do skály a vyzkoušet si tak první herní mechanismus, který bude mít k dispozici. Kromě samotného kutání si zkusí i nakládat suroviny do vozíčku, který může šoupat sem a tam po kolejích – prostě nenásilné seznámení s fyzikou hry. Důležité ale je, aby hráč pocítil, že těžení je zdlouhavé a výsledek zanedbatelný. Hrdina se tedy rozhodne, že se svou stávající profesí sekne a vydá se do světa.

Následuje cesta krásnou panenskou přírodou, kde je třeba řešit physics-based problémy, aby se člověk dostal dál. Hráč bude muset shodit soušku, aby se na ní přeplavil přes jezero, uvázat provaz na kámen, aby ho mohl přehodit přes strom, atd atd. Ačkoliv bude v téhle fázi potřeba určitá kreativita, hra hráče na řešení v podstatě navede a nebude tu příliš prostoru pro originální řešení problémů. (Ale můžou tu být třeba easter eggy pro hráče, co už to hrají podruhé a jsou zběhlejší v herní mechanice.) Velkou část této etapy bude ale tvořit pouhé chození, opakované mačkání tlačítek při šplhání atd., jednak aby se hráč sblížil s ovládáním a jednak, aby se spíš než na řešení problémů soustředil na krajinu, hudbu a celkovou atmosféru hry.

Možnosti hráče jsou v tuto chvíli silně omezeny nástroji, které má: krumpáčem může kutat do skály, vykopnout drn, nebo shodit soušku, na vykopání studny nebo pokácení zdravého stromu už ale nestačí.

Až hráč projde hory (což může být poměrně dlouhá doba), dostane se k branám středověkého města. Teoreticky ho může obejít a pokračovat dál (flexibilní storyline), ale většina lidí to neudělá. Tady by měl získat nástroje a znalosti pro stavění mechanických strojů – tj. ozubená kola, řemeny, převody, ale i samostříly a děla a časem možná i parní stroje. Úkoly by dostával pomocí nenásilných side-questů: tenhle potřebuje támhleto, támhleten zas tohle, tady je hromada věcí, ze kterých si můžeš něco vyrobit, ... Postupně bude plněním questů získávat u lidí renomé (a peníze), až si bude moci pronajmout obchůdek, kam mu lidi budou dávat rozbité věci a on je bude opravovat (minihra na získávání peněz), nebo třeba dílnu, kde bude moct vyrobit nějaké udělátko a pak ho prodávat (po internetu jiným hráčům, cena tržní → oceňujeme práci pro komunitu in-game penězmi). Pokud hráč zůstane ve městě dostatečně dlouho (splní dostatek questů), propracuje se od obyčejných lidí přes šlechtu až ke králi. Ten mu řekne, že město čelí pravidelně nájezdům Vikingů → hráč se může rozhodnout, jestli chce pomoci bránit město při obléhání. Pokud králi vyhoví, budou tři možnosti: a) opevnění je nedostatečné a hrdina padne v bitvě (→replay), b) opevnění je dobré, ale pořád nestačí na obranu → ho Vikingové unesou, c) ubrání město a dostane hodně peněz.

Hráč bude postupně získávat větší škálu nástrojů a schopností. U Vikingů bude moct stavět lodě a bojovat s nimi (třeba v online soubojích). Další lokace může být klášter, kde se naučí magii (například slabou telekinezi – bude moci vyvinout určitou sílu na vzdálené předměty, ta bude růst s XP a klesat se vzdáleností). Jinde se může naučit alchymii, ovládat zvířata (jezdit na koni, pavoukovi, létat na labuti, whatever – to se domyslí) atd. Každý set schopností bude mít svůj level pack, který bude vyžadovat naprosté zvládnutí dané schopnosti.

Hráč bude v průběhu celé hry získávat víc a víc schopností, což mu bude odemykat další možnosti, jak upravovat krajinu a celou hru. Časem bude moct stavět domy, sázet stromy, zakládat města, srovnávat kopce a možnosti se budou čím dál víc blížit sandboxu, tj. hra bude čím dál víc klást důraz na to, aby ji tvořil hráč samotný.

## O hrdinovi
 * samotář trpící stálou existenciální krizí
 * *nikdy* nemluví
 * vzrůstem malý, kulatá hlava, viz obrázek
 * skromný, nestojí o slávu
 * záměrně nemá žádnou backstory
 * měl by "bojovat za dobro", ale tuhle volbu bych nechal na hráči
   * možná by hráč mohl svými akcemi rozhodnout, jestli se z něj stane
     ochránce slabších a strážce morálních hodnot, nebo cynický a bezcitný
     genius, který má příliš mnoho moci (téma na brainstorming?)